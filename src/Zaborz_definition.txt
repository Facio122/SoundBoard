Michał Warda nie istnieje. To znaczy istnieje, ale nie jest człowiekiem. Jego wizerunek został wygenerowany przez sieć neuronową na podstawie analizy kilkunastu tysięcy twarzy przeciętnego użytkownika Discorda lub uczestnika spotkań przez kamerkę. Reprezentuje coś w rodzaju super-użytkownika. Jego imię i nazwisko jest mrugnięciem okiem w stronę obserwatorów, mówi nam: patrzcie hehe MICHAŁ WARDA, MICHAŁ. WARDA. Jest taki jak wy, wasz kolega, wiecie Michał ten no. Warda.

Powiecie może, że pisze na Discordzie lub można go zobaczyć podczas spotkań przez kamerkę. Ale czy na pewno? Wszystkie jego wiadomości na Discordzie to kompilacja losowych zlepków słów i memów popularnych na platformie. Ten twór nie wyraził nigdy żadnej oryginalnej myśli, która nie byłaby już w pewien sposób przeżutym materiałem internetowym. Stawiam dolary przeciw kasztanom, że mamy tutaj do czynienia z automatycznym botem - "Michał" posługuje się wypaczonym językiem internetowym (który już sam w sobie jest pozbawiony sensu, przy nadmiernej formie) ale sam nie rozumie tego co pisze. Wizerunek na kamerce? A co to za problem go wygenerować albo wstawić potem?

A może ktoś go widział na żywo? Ja nie. Nie znam też nikogo kto widziałby Michała Wardę na żywo. Dlaczego? Bo on po prostu nie istnieje.

Nad istnieniem Michała Wardy panuje w świecie online zmowa milczenia. Dlaczego inni użytkownicy Discorda lub uczestnicy spotkań przez kamerkę nie protestują przed wykorzystywaniem złośliwego SI (Sztuczna Inteligencja) w sieci? Bo to wygodne mieć takiego (dosłownie!) chochoła do rozmów. Istnienie SI o nazwie Michał Warda.exe jest na rękę wielu użytkownikom internetu.

Żądam natychmiastowego przedstawienia dowodów na istnienie Michała Wardy.